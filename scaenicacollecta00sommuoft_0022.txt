-10—

Muellerus¹) denique iugorum primos (a, b, c, d, e) coryphaeos
nominatos esse statuit, medium ἡγεμόνα.

Mihi secus se habere videtur res. Etenim si quid video,
coryphaeus sinistri versus tertius erat (c), neque unquam
plures coryphaei, sed plures ἡγεμόνες (duces) exstabant quorum
princeps κορυφαῖος. Namque coryphaeus, id quod ipsa vocis
vis augurari iubet, summus et princeps perhibetur chori dux.

Schol. ad Aristoph. Plut. v. 954. κορυφαῖος· ὁὲν βουλῇ ’

πρωτος.

Suid. v. κορυφαῖος· ὁ πρῶτος τῶν χορευτῶν. Principem
nobilissimum locum tenuisse consentaneum est. Erat nobilissimus
locus tertii versus sinistri. {nde fit, ut coryphaeus locum illum
tenuerit.

Neque, quo loco tota Muelleri opinio nititur, is ullo modo
rationem meam refellit, immo luculentissime probat. Est vero
gravissimus et celeberrimus ille locus a multis viris doctis varie
tentatus. Demosth. in Mid. p. 533. ἦν δέ ποθ’ ἡγεμών τῆς
φυλῆς κορυφαῖος. Etenim cum aliae causae, tum linguae usus,
quominus ex hoc loco plures coryphaeos, unum ducem fuisse
colligamus, prohibet ut quod maxime. Cum enim in lingua graeca,
si qua ad notionem principem accedat accuratior definitio, et ipsa
substantivo expressa, non ut in vernacula (sicuti in verbo Haupt-
Anfithrer), cum notione principe in unum coire possit verbum:
ponitur illa, quem solum tenere consentaneum est, appositionis
loco. Quae cum ita sint ἡγεμών τῆς φυλῆς κορυφαῖος non esse
potest nisi ἡγεμών qui simul est κορυφαῖος. Unde efficitur,
multos chori duces fuisse, coryphaeos principes non item, unum-
quemque coryphaeum ἡγεμόνα (ducem) fuisse, at non quemvis ducem
coryphaeum. quue quemadmodum simplicissimum ideoque veri
simillimum est, ita veterum testimoniis egregie confirmatur.

Ac primum quidem clarissima lux affulget nobis ex Himerii
loco eclog. 13. ξ. 29. ed. Wernsdorf. ‘O δὲ δὴ τῶν Τελχίνων
τε ἡγεμών καὶ κορυφαῖος καλούμενος, πληγήν καιρίαν δεξοὶέ
μενος, στένει δακρύων τὸν πόλεμον.

Si ἡγεμών per se esset coryphaeus, abundaret prorsus ad-
ditum καὶ κορυφαῖος. At significat Telchinum ducem eumque

¹) In Aeschyl. Eumenid. p. 83.

i 'J 4533· ,4

