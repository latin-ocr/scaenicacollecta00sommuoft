â€ž20ss

quitatis quidem speciem exhibeant nullam. Scilicet genio indul-
gere malunt, quam in operosa veterum interpretatione haerere, et
integrum aliquod aedificium exstruere, quam lacera ex ruina eruere
fragmenta.

Alii, ut et ipsi scriptorum testimonia plus iusto neglegunt,
ita ex artium potissimum reliquiis omnem rem scaenicam expli-
candam esse statuunt. Qui quidem cum praeter litterarum monu-
menta cetera muta per se esse non meminerint, saepissime illi
in maximos incurrunt errores suasque, quas ex nostro rei scaeni-
cae statu hauserunt, sententias in Graecorum Romanorumque an-
tiquitatem facile transferentes et ceteris et sibi ipsi inviti frau-
dem faciunt.

Alii denique Hermanni rationem ineuntes pedetentimque
progrediendum esse rati summam in litterarum documentis et
colligendis et emendandis et explicandis operam ponendam esse
censent. Atque hanc equidem solam viam esse iudico, qua naviter
incedentes ad id, quod propositum est, si non veloci, at certo
cursu pervenire possimus. Itaque peragrandus est vastissimus
veterum scriptorum campus, excutiendae vel remotissimae gram-
maticorum, rhetorum, lexicographorum aliorumque latebrae, quae
reperiuntur testimonia ad criticam severitatem exigenda, librorum
auctoritate sananda, interpretatione expedienda. Deinde quae ex
variis scriptoribus ssuxerunt caute debemus disponere, in aetatum
discrimina candide inquirere, verborum vicissitudines probe dis-
cernere. Tali modo si firmum iecerimus litterarum fundamentum,
non dubium videtur, quin artium quoque si accesserit fides mul-
tum illa rei scaenicae lucis sit allatura. Quapropter, ut taceam,
quem fructum ex pictorum statuariorumque operibus possimus
percipere, architectorum potissimum admirabilia, quae per Asiam,
Graeciam, ltaliam, Siciliam, Hispaniam, Galliam dispersa sunt,
theatrorum monumenta accuratius, quam hucusque factum est,

sunt describenda, scite examinanda, cum litterarum indiciis com- .

paranda.

Vides, quam difficilis sit in hac disciplina quaestio. Neque
ver0, cum cunctando equidem rem restituendam esse intelle-
xissem, hoe specimen, quod sentio quam sit exiguum, in pu-
blico proposuissem, nisi haec scribendi mihi demandata esset pro-
vincia. Nam per hos fere quinque annos tot tamque variis ne-

