-2gffl

alterum in Poll'uc. Onomast. IV. 123. ἡδὲ ὀρχήστρα τοῦ
χοροῦ, ἓν ᾖ καὶ ἡ θυμέλη εἴτε βῆμοέ τι οὖσα εἴτε
βωμόέ)

Ex quibus nihil aliud efficitur, quam thymelen aram fuisse qua-

dratam, excavatam.²)

Quodsi tenemus, chorum tragicum, comicum, satyricum in ea
tantum orchestrae parte versatum fuisse, quae a scaena usque ad
thymelen porrigitur, illud certe apparet, aram in eo extremo
orchestrae termino constitutam nullius fabulae scaenicam confor-
mationem conturbasse. At contra, si cum Genellio‚ Hirtio, Muel-
lero dramaticum quoque chorum magnum illud orchestrae spatium
tenuisse, in eoque medio thymelen collocatam esse statuimus
quid tandem fiet de illa Dionysi ara in iis potissimum fabulis, in
quibus, vcluti in Aeschyli Prometheo, nullus poterat esse arae usus?

Accedit, quod cetera quoque veterum scriptorum, quae de
thymelae usu relicta sunt testimonia, Hermanni sententiae egregie
patrocinantur. Nam cum Muellerus aram illam, in media or-
chestra positam, gradibus instructam fuisse sibi persuasisset, in
illis gradibus constitisse dicit vel coryphaeum³)‚ vel totum chorum,
vel singulas choreutas cum tibicinibus. At hoc etsi verum esse
potest, tamen aut fallor aut veterum quidem auctoritate nititur
nulla. Neque enim ab aliis quidquam allatum est, neque ego

praeter unum locum invenire potui, in quo huius rei mentio

¹) Plutarch. Deme tr. c. 12. τοῦτον μὲν οὖν ἐπίτηδες ἐκείνῳ παρε-
θήκαμεν, τῷ ἀπὸ τοῦ βήματος ὀν ἀπὸ τῆς θυμέλης, sibi opponuntur βῆμα
et θυμέλη, Sed hoc loco θυμέλη pro omni re scaenica usurpata est, βῆμα
de rhetorum artef-

²) [Delevi‚ quae in priori editione sequuntur: „Quamquam‚ quod Pollux
dicit εἴτε βῆμα, nescio an in eo lateat non leve quoddam indicium, quo aram
illam gradibus instructam fuisse intellegatur. Cui sententiae fidem afferunt
verba

Isido r. origg. XVIII. 47. Thymelici autem erant musici scaenici,

qui in organis et lyris et citharis praecinebant et dicti thymelici,

quod olim in orchestra stantes cantabant supra pulpitum, quod th y-

mele vocabatur.

Sed sunt hae tamen coniecturae, certi nihil.“ Cf. censuram meam libri
Wieseleriani: Ueber die Thymele des griechischen Theaters. Gottingen1847.]

³) Principem chori ducem coryphaeum, at non ἡγεμόνα appellatum esse,
et unum coryphaeum, plures ἡγεμόνας fuisse, demonstravi in dissertatione
mea inaugurali: Rerum scaenicarum capita selecta. C. 1.

