-32—

uhi thymelen pro orchestra positam esse ex praegressis Athenaei
verbis satis elucet¹):

Πράτινας δὲ o‘ Φλιάσιος, αὐλητῶν καὶ χορευτῶν μισθο-
φόρων κατεχόντων τὰς ὀρχήστρας ἀγανακτεῖν τινας ἐπὶ
τῷ τοὺς αὐλητὰς μὴ συναυλεῖν τοῖς χοροῖς, καθάπερ ἦν
πάτριον, ἀλλὰ τοὺς χορούς συνᾴδειν τοῖς αὐληταῖς.

Atque his quidem terminis in Graecorum theatro thymelae
vis atque potestas videtur esse circumscripta. Iam ad Romanos
transeundum est. Quorum theatrum a Graecorum theatro cum
maxime differret, thymelen quoque apud eos aliud quid sonasse
sponte patet. Etenim cum apud Graecos orchestra esset chori atque
tibicinum, apud Romanos adeo mutata est eius usuS, ut senatori-
bus esset data, in qua honoris causa considerent.

Cf. Vit ruv. lib. V. c. 6. Ita latius factum suerit pulpitum quam

Graecorum, quod omnes artifices in scaena dant ope-

ram: in orchestra autem senatorum sunt sedibus

loca designata: et eius pulpiti altitudo sit ne plus pedum
quinque, nti qui in orchestra sederint, spectare possint om-
nium agentium gestus.2)

Quae igitur apud Romanos thymelae fuit ratio? Sublatamne
eam in theatro Romano esse censebimus? An inter eas fuit aras,
quibus Romanorum scaena instructa esse perhibetur a

Donat. de tragoed. et comoed. In scaena duae arae

poni solebant, dextra Liberi, sinistra eius Dei, cui ludi

fiebant. cf. Lactant. institt. VI. 20.

Non veri illud est simile, neque ullo veterum testimonio compro-
batum. Immo, cum antiquissimis temporibus apud Graecos et chori
et tibicines ad thymelen constitissent, in theatro autem Romano cum
orchestra sublatus esset vetus thymelae locus, re prorsus mutata
nil mansit nisi nomen. Quo quidem nomine primum ea insignita

ι) Aliter interpretatus est hunc locum Ο. Mueller, Anhang zu dem
Buchc: Aeschylos Eumeniden p. 36.

2) ef. Sueton. Iul. c. 76. Octa v. c. 35. Cordus Cremutius, ne ad—
missum quidem tunc quemquam senatorum, nisi solum, et praetentato sinu.
Quosdam ad excusandi se verecundiam compulit: servavitque etiam excusan—
tibus insigne vestis et s pectandi in orchestra, epulandique publice ius.
44. Claud. 21. Ludos dedicationis Pompeiani theatri, quod ambustum
restituerat, e tribunali posito in orchestra commisit. c. 25.

