—34-..

ferenda sit Paridem aut maiorem illum1)‚ qui Neronis fuit aequa-
lis, aut minorem ²) eumque illustriorem, qui Domitiani aetate floruit,
urbis delicias, Romanique decus theat1·i³).

Latissime denique thymelae atque thymelicorum notio patet
apud Salvianum ad Trevirenses p. 152. „Si quando usu

venerit, quod scilicet saepe evenit, ut eodem die et festivitas

ecclesiastica et ludi publici agantur, quaero ab omnium con-
scientia, quis locus maioris Christianorum virorum copias
habeat, caveane ludi publici, an atrium Dei, dicta Evangeli-
corum magis diligant, an thymelicorum.
Nam quid tandem hoc loco thymelici, nisi in universum artifices
scaenici?

Haec habui, quae de thymelae usu scaenico disputarem.
Constat igitur, (ut breviter repetamus, quae deinceps sunt expo-
- sita), idque certa testimoniorum lide, thymelen proprie fuisse
aram, eamque, exstructo apud Graecos theatro, in
orchestra positam, mox ipsius orchestrae vim obti-
nuisse ac potestatem, in Romanorum autem theatro
primum eam fuisse scaenae partem, ubi artifices musici
versarentur, deinde totam significasse scaenam.

¹) Cf. Tacit. ann. Xlll. 19. 22. 27. Sueton. Ner. c. 54.
2) luven. sat. VI. 87. Sueten. Doluit. c. 3.
³) Martial. lib. ΧΙ. 14. Quisquis Flaminiam teris viator
Noli nobile praeterire marmor.
Urbes deliciae, salesque Nili,
Ars et gratia, lusus et voluptas,
Romani decus et dolor theatri,
Atque omues Veneres, Cupidinesque,
Hoc sunt condita, quo Paris, sepulcro.

