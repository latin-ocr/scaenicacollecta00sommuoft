„36ss

Quae nata sub Augustm), ab imperatoribus maximam partem
aucta, mox permagna cepit incrementa nimiumque quantum per
plura deinceps saecula omnium animos devinxit. Saltabant impe-
ratores, imperabant saltatores (pantomimi), indies gliscebat non
modo in ltalia2), sed etiam in Asia, Africass), Graecia, aliis terris,
effeminatus spectaculorum furor adeo, ut his potissimum illecebris
extinctam esse pristinae frugalitatis memoriam, corruptos mores,
pessumdatam civitatem, rempublicam ruisse clamitarent illorum
temporum scriptores. Sed quamvis cum ceteros tum Ecclesiae
inprimis patres contra illud artificium non sine causa declamasse et
theatrum, quod eo streperet, consistorium impudicitiae⁴) diaboli—
que officinam nominasse putandum sit, non minus tamen recte
in muta illa eademque loquacissima pantomimorum saltatione su-
blimioris cuiusdam artis vestigia iam inter veteres Lucianus ⁵) et
Libanius ⁶) videntur perspecta habuisse. De qua re utut et inter
nostros homines et inter veteres scriptores discrepant iudicia,
profecto, quod tantum saltatores (pantomimos) in imperio Romano
valuisse res est testata, non ineptum est quaerere, quae fuerint
illius artis principia, quae natura, quae genera, quae species.
Quae quidem cum superioribus saeculis satis bene ex aliqua parte
exposuisset vir elegantissimi iudicii, Salmasius⁷)⁷ nostra memoria
multo praestantius explicuit vir doctissimus Grysar⁸)‚ qui in duo-
bus libellis suis veterum, quae dispersa sunt, testimonia et dili-

¹) Ad unum omnes Bathyllum et Pyladem primos hanc saltationem
sub Augusto instituisse consentiunt cf. Athen. l. 20. c. f. Lucian. de sallat.
c. 34. Zosim. hist. l. p. 4. ed. steph. Suid. s. v. ὅρχ. παντόμ. et s. v.
Ἀθηνόδωρ.

²) Rheiu. Mus. 1833. 1. Hest p. 72. 73.

³) Augustin. de doctr. christ. ll. 38.

⁴) Tertullian. de spectac. p. 269. ed. Paris. Chrysost. expos.
psalm. Vlll. vol. V. p. 77.

⁵) Cf. dialog„ qui est περὶ ὀρχήσεως.

⁸) In oratione περὶ ὀρχηστῶν contra Aristidem habita.

⁷) Adnotationes in Scriptores historiae Augustae p. 496. sqq.
ed. Paris. 1666 fol.

Β) Ersch und Gruber Encyclopaedie s. v. Pantomimen der Auen, et
Rheiuisches Museum 1833. vol. l. p. 30. sqq. Praeterea multa egregie tra-
ctata sunt a Muellero, de genio aevi Theodosiani. Gottiug. 1798. p. 103
sqq. et Langio, Vindiciae tragoed. Romanae. '

