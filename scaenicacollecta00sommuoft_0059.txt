 

-47—

nis alicuius aut Satyri cum Amore comessantis personam
saltando referentem.“ '⁷

Neque vero contemnendum est Festi auxilium, cuius extat
in Pauli Diaconi excerptis haec notitia lib. vn. p. 73 ed.
Lindemann

's. v. grallatores. Grallatores appellabantur pantomimi,
qui ut in saltatione imitarentur Aegipanas adiectis perticis,
furculas habentibus, atque in his superstantes ob similitudi-

* nem crurum eius generis gradiebantur, utique propter diffi-
cultatem consistendi.
Etenim cum Aegipanas1) in magna Satyrorum turba fuisse con-
stet, pantomimos ipsos satyrica quoque argumenta saltando ex-
pressisse, clarissime ex hoc loco elucet.

Postremo, ut omnis dubitatio removeatur, ipsam satyricae
saltationis descriptionem eamque accuratissimam servavit nobis
Nonnus Dionysiae. lib. XIX. v. 223 sqq. p. 419 ed. Graefe.

Restat, ut comoedias quoque a pantomimis saltatas fuisse
comprobemus. Est autem satis idoneus, opinor, nostrae senten-
tiae auctor Seneca rhetor. controvers. excerpt. ΙΙΙ. praef.
Qui cum exponere conatus esset, magna ingenia plus quam in
uno opere raro eminuisse: ‚,Vergilium, inquit, illa felicitas ingenii,
in oratione soluta reliquit, Ciceronem eloquentia sua in carmini-
bus, destituit. Eloquentissimi viri Platonis oratio, quae pro So-
crate scripta est, nec patrono, nec reo digna est.“ Iam ad scae-
nam transiens, cum dicit: „Et ut ad morbum te meam vocem“,
nonne diserte fatetur ille quidem, rem scaenicam in summis
sibi esse deliciis, ita ut fere morbum appelles singulare illud
studium? Quo gravius esse debet sequentium verborum momen-
tum: „Pylades in comoedia, Bathyllus in tragoedia,
multum a se aberant.“ Unde perspicue, si quid video, intellegi-
tur, et Pyladem et Bathyllum comoedias non minus quam tragoe-
dias saltasse, sed alterum comoedia, alterum tragoedia supe—
riorem fuisse. Comparatis autem Plutarchi et Athenaei locis ohscu-
rum esse non potest, Pyladem tragico genere praestitisse, Ba-

 

¹) Cf. Heyne, antiquar. Aufsaetze 2. p. 70. Plin. Natur. nist. lib.
V. c. 1. Eundem noctibus micare crebris ignibus, Aegipanum Satyrorum-
que lascivia impleri sqq.

