 

Theatri et scaenae Graecorum non minus quam tragoediae et
comoediae obscura sunt primordia. Nam ineerta et rara, quae
de re scaenica, qualis ante Thespidis memoriam fuerit, narrantur,
dubia et manca vel earum rerum fides, quae de ipsius Thespidis
et qui eum secuti sunt Phrynichi‚ Choerili, Pratinae aliorumque
aetate ad nos pervenerunt. Quod quidem admirationem habere
non potest, quoniam ipsarum quae ab illis compositae fuerunt
fabularum, (qui quidem limpidissimus, ex quo hauriatur, est
fons) aut nulla aut levissima tantum vestigia inveniuntur. Aeschyli
demum tam magnifica restant opera, tam late propagata est eius
apud veteres fama, ut non modo ipse quid effecerit accuratius
diiudicare liceat, sed etiam per eum pateat ad omnem Graecorum
rei scaenicae scientiam aditus. Et de arte quidem Aeschyli miri·-
fica, de insignibus tragoediae, quae per eum cepit, incrementis,
de amplissimo denique et excelsissimo eius ingenio cum superiori—
bus temporibus non defuerunt, qui diligentius quaererent, tum vero
hodie existunt viri summi, in quibus praeter cetera litterarum nostra—
rum decora atque ornamenta honoris causa nomino eum, per
quem divini illius poetae monumentis pristinum splendorem ali-
quando restitutum iri cummaxime speramus, Godofredum Her-
mannum. Quae quidem omnes res, cum et graviores sint et
satis in se habeant ad cognoscendum invitamenfi, multorum sem-
per in se adverterunt animos. Contra alia, quae quamvis illa
quidem sint leviora, tamen et ipsa ad scaenicos poetas recte
aestimandos sunt necessaria, nimis diu in tenebris cum ne-
glecta iacuissent, nostra denique aetate virorum doctorum excita-

