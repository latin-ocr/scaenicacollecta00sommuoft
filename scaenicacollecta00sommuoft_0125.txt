 

- '113 -

benda operam collocasse, quantam in eius, quae Tellius inscri-
ψ bitur, fabula deprehendimuS‚ una omnium maxime illa elaborata?
Immo vero‘et ipse et omnes deinceps poetae scaenici rectissime
scaenae tribuerunt curam, ita ut operae sit pretium investigare,
quomodo aut scaenam suae quisque aetatis sibi, aut suum ingenium
accomodaverit scaenae.

Sed tamen facile et potuerunt et possunt etiamnunc in eum,
quem dixi, errorem induci quorundam nostrorum potissimum
poetarum culpa. Quemadmodum enim multi in contrariam par-

tem abeuntes, sententiarum gravitate destituti, nil magis sequun-
⁷ tur nisi summam rerum factorumque in scaena varietatem ac tur-
bam, qua eorum, qui spectant, si minus animos, (quos per mul-
torum saepe seculorum spatia agitatos nimium quantum distrahi
patiuntur), at certe oculos retineant¹): haud pauci contra usque
eo recedunt a scaenicae poesis proprietate, ut tragoedias comoe-
diasque in animum inducant scribere, non quae publice agan-
tur, sed quae solum legantur, eoque vanam tantum actionis spe-
ciem imitentur, quam in scaenae lucem productam necesse sit
evanescere.

Atenimvero veterum certe prorsus alia fuit sententia, eaque
tam diversa, ut Aristoteles non modo non supervacuam iudi-
caret esse hanc, de qua agimus, rem, sed etiam inprimis neces-
sariam. Qui cum omnium-artium hoc proprium esse statuat,
ut imitentur, tragoediae, ut actione imitetur, ex tribus illis,
quibus imitetur, rebus primariam statuit esse spectaculi ornatum2).
Nam quemadmodum ne lyrica quidem, vel ut rectius dicam, me—
lica carmina unquam ab antiquis poetis ante Alexandrinorum qui-
dem aetatem condita suut, quae non eadem ad l'yram aut tibiam

¹) Sunt euim bene, credo, iili memores Goethii nostri verborum, quae
tribuit ei, qui praeest scaenicis spectaculis edendis, in praefatione Fausti:
Man kommt zu schaun, man will am Liebsten sehn.
Wird Vieles vor den Augen abgesponnen,
So dass die Mengc staunend gaffen kann,
Da habt ihr in die Breite gleich gewonnen‚
Ihr seid ein vielgeliebter Manu.

'-') Aristot. poet. 6. ἐπεὶ δὲ πράττοντες ποιοῦνται τὴν μίμησιν,
πρῶτον μὲν ἐξ ἀνάγκης ἄν εἴη τι μόριον τραγῳδίας ὁ τῆς ὄψεως
κόσμος, εἶτα μελοποιία καὶ λέξις· ev τούτοις γὰρ ποιοῦνται τὴν μίμησιν.

J. sommerbrodt, Seaenica. S

