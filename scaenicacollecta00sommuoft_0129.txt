 

—117-

Graecorum potissimum litteris, quorum in omnibus rebus natura
fuit dux et magistra, luculentissime comprobatur. Constat enim,
ex iis inprimis canticis, quae in Dionysi sacris cantata sunt, sen-
sim fluxisse scaenicae vel dramaticae poesis primordia. Hoc autem
quomodo factum sit nec est huius instituti copiosius explicare et
ab aliis egregie est expositum. Nostrum hoc tantum est, enar-
rare, cum primum ex melicis choris quasi succresceret drama-
ticum poesis genus choreutaeque non solum concinere cantica,
sed etiam sermones inter se nectere coepissent, (Diogen. La ert.
111. 56. ὥσπερ δὲ τὸ παλαιὸν ἓν τῇ τραγῳδίᾳ πρότερον μὲν
μόνος ὁ χορὸς διεδραμάτιζεν, ὕστερον δὲ Θέσπις ἕνα
ὑποκριτήν ἐξεῦρεν ὑπὲρ τοῦ διαναπαύεσθαι τὸν χορόν.) eum
ex choro qui confabulaturus esset cum reliquis adscendisse men—
sam ad hostiarum carnes caedendas prope aram appositam. Poll.
Onom. IV. 123. Ἐλεὸς δ’ ἦν τράπεζα ἀρχαία, ἐφ’ ἢν πρὸ
Θέσπιδος εἷς τις ἆναβοές τοῖς χορευταῖς ἇπεκρίνατοῑ). Atque
hanc quidem mensam, de qua recitabantur et agebantur, quae
exempta ex universi chori partibus sive singuli omnes inter se
sive solus chori dux colloquebatur cum choreutis, recte nominare
possumus scaenae originem2). Quemadmodum enim tum in
mensa illa ii solebant stare choreutae‚ qui quasi actorum partes
suscepissent, sic postea histrionibus ad agendum data est scaena.
Erat autem, opinor, mensa illa vel aliud quoddam pulpitum men-
sae simile tamdiu in orchestra constitutum, quamdiu soli cho-
reutae inter se diverbia faciebantss), itaque duplex et actorum et
chori munus sustinebant. Cum autem in dramaticae artis for-
mam magis magisque redigerentur fabulae, quae antea lyricis
tantum choris continebantur, et inde a Thespidis temporibus in-
troductus esset praeter chorum unus peculiaris aliquis histrio,
qui pluribus deinceps partibus susceptis cum choro posset collo-

 

 

¹) Cf. Orion Theb. Etym. p. 72. Kyrill. Lexic. mser. apud Albert. ad
Hesych, Ι. p. 1743. Etym. Magn. 458: 30. Fr. Wieseler, iiber die Thymele
des griechischen Theaters p. 23 sqq. Sommerbrodt‚ disputationes scaenicae p. VI.
[Scaenica p. 23 sqq.]

²) Recte hoc statuit Fr. Wieseler, iiber die Thymele p. 26, quamqualn
in ceteris, quae ibi de thymele proposuit, videtur errasse. Cf. Jahrbiicher
f. philologio u. Padagog ik 1847. vol. 5l,fasc. Ι. p. 25 sqq. [Scaenica p. 88 sqq.]
Orelli ad Horat. art. poetic. v. 276.

³) Diogen. Laert. l. 1.

