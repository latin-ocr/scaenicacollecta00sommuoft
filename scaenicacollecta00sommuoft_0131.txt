—119-

histriones suas partes acturi, quod rectius nominatur proscae-
nium. Denique totam illam theatri partem significat, quac pro-
scaenium, parascaenia, hyposcaenium, omnia ea loca complectitur,
quae ad scaenam pertinent. Hoc probe tenendum est, ne si in
unam omnes velimus, quae apud veteres inveniuntur, significa-
tiones conflare, in miros incidamus errores, Est autem haec
omnino in omni re scaenica adhibenda cautio, ut ne varias singu-
lorum vocabulorum, quae deinceps natae sunt, significationes te-
mere commutemus, sed et quae fuerint eae omnes et quam aliae
eae aliis temporibus fuerint, recte cognoscamus.

Habemus igitur tres illas, quas initio nominavi, theatri partes,
vidimusque quomodo ex una reliquae deinceps sint profectae.
Quod si recte reputassent ii, qui quaesiverunt nuper, num in
orchestram unquam intrassent histriones, in scaenam Choreutael),
intellexissent profecto, quod et Toelkenius iampridem statuit
et novissime probavit denuo Godofredus Hermannus, nun-
quam in orchestram prodiisse histriones, at saepius
in scaenam choreutas2). Non enim temere Graeci pulpitum
histrionibus exstruxisse putandi sunt, id quod consentaneum esset
existimari, si iidem in orchestra versari potuisse essent visi³);

¹) C. E. Geppert‚ iiber die Eingiinge zu dem Proscenium und der
Orchestra des alten Theaters. Berlin 1842, idemque in: die altgriechischc
Biilme. Leipzig 1843. p. 128 sqq. Holster‚ ‚de adornata Oedipodis Colonei
scena. ltzehoe 1846. Droysen in „des Aeschylos lVerke iibersetzt von
1).“, F ran z iu „des Aeschylos Oresteia, griechisch und deutsch. Leipzig 1846.“

²) Erravi et ipse aliqua ex parte Zeitschrift fiir die Alterthums-
wissenschaft 1845 Nr. 45, p. 360, [scaenica 11. 66] quod, etiamsi videramin
more fuisse positum, ut choreutae in orchestram, histriones in scaenam procede-
rent, tameu nonnunquam statueram accidisse, ut per orchestram actores adscen-
derent in scaenam. Quod cum fecissem hac Pollucis auctoritate commotus IV.
126, 11113 5013 paululum 11110311 videbatur adversariorum opinio: τῶν μέντοι
παρόδων ἡ μὲν δεξιὰ ἀγρόθεν ἢ ἐκ λιμένος ἢ ἐκ πόλεως ἄγει· οἱ δὲ ἄλλα·
χόθεν πεζοὶ ἅφικιόίμενοι κατὰ τὴν ἑτέραν εἰσίασιν’ εἰσελθόντες δὲ εἰς
τὴν ὀρχήστραν ἐπὶ τὴν σκηνὴν διὰ κλιμάκων ἀναβαίνουσι,
accedo nunc Hermanni sententiae (de re scenica in Aeschyli 0163163 p. 7),
qui transponenda esse iudicans extrema illa verba. ex§ 109 63 Pollucis
errore in hunc locum male intrusa esse existimat.

³) Non enim intrant solum illorum iudicio, mox in scaenam adscensuri,
sed saepissime aliquamdiu iu orchestra commorantur actores. Veluti Cas-
sandra in Aeschyli Agamemnone, ut illi volunt, (cf. Franz. ad v. 757)

