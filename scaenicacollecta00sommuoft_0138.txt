-126-

vectus ibi mortuus est senex, nunquam, credo, Athenas reversus.
Sed quamvis inepta partim, partim inter se pugnantia sint, quae
duobus illis Suidae locis traduntur, cum in omnibus tamen
huiusmodi narratiunculis, quae de magnis viris circumferuntur
aliquid inesse soleat veri, haec equidem pro certis habenda esse
existimo, primum aedificatum esse theatrum inde ab Olymp. 70,
deinde causam qualemcunque conferri in Aeschylum. Quo tem-
pore cum Aeschylus vix plus viginti quinque annos esset natus,
itaque saepius profecto nondum posset tragoedias docuisse, num
luxuriari nimis nos coniectura putabimur arbitrantes, non solum
propter sedilium illorum ruinam theatrum esse conditum, sed
etiam novum illud, quod Aeschyli ingenium excogitavit dramati-
cae, ut ita dicam, tragoediae genus, nascens modo atque crescens
indies, magnumque quod habuit apud populum applausum effe-
cisse¹)‚ ut iam magnificentiori Aeschyli tragoediae amplius, splen-
didius, denique Aeschyli musa dignius aedificium exstrueretur?
Nam etsi perfectum esse illud theatrum per Lycurgum, demum
rhetorem audimus (Pausan. Ι. 29. 16. ἐπετέλεσε μὲν (Λυ-
κοῦργος) τὸ θέατρον, ἑτέρων ὑπαρξαμένωνῖ), tamen praecipuae
eius partes, sedilia spectatorum, orchestra, scaena brevi usquc eo
potuerunt esse finita, ut et aliorum et Aeschyli fabulae docerentur.
Exornabatur autem sine dubio totum magis magisque aedificium,
quo maiora indies incrementa capiebant artes. Nam quomodo
satis unquam Athenienses decorare poterant theatrum suum?
Quid enim‘? Nonne in theatro immortalia ipsorum facta claris-
sime sunt illustrata? Theatrumnc summorum, qui apud veteres
unquam fuerunt, poetarum excitavit ingenia, quae quanti facta

¹) Quantus aute theatrum e saxo exstructum fuerit spectantium con-
cursus, intellegimus cx schol. ad Lucian. Timon. c. 49. ἐσπούδαζε τὸ
ἀρχαῖον ἡ τῶν Ἀθηναίων πόλις περὶ τὰ θ-εωρεῖα καὶ μάλιστα περὶ τὰς
θέας τῶν Διονυσίων διὰ τὴν τραγῳδίαν ἐπὶ πλεῖστον ἀξιώματος προβᾶσαν
ποιητῶν ἀρεταῖς καὶ χορηγῶν φιλοτιμίαις· μήπω δὲ τοῦ θεάτρου διὰ λιθί-
νων κατεσκευασμένου καὶ συῤῥεόντων τῶν ἀνθρώπων ἐπὶ τὴν θέαν καὶ
νυκτὸς τοὺς τόπους καταλαμβανόντων ὀχλήσεις τε ἐγίγνοντο καὶ μάχαι καὶ
πληγαί. Cf. Geppert, die altgriechische Biihne 1843. p. 109.

²) Cf. Hyperid. ad Apsin. p. 708. Rhett. IX. 545. et vit. X Oratorum
p. 841. c. καὶ τὸ ἐν Διονύσου θέατρον ἐπιστατῶν ἐτελεύτησε. (e, 01. 109.
cs. Bo eckh, die staatshaushaltung d. Ath. l. p 468. 09.)

