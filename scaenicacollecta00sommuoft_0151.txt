 

—- 139—

quod illa praebent proscaenia? Minime ver03 immo videtur
in illo loco aut scriptoris aut librarii inesse menda. Ac scriptor
quidem verborum illorum licet ille, quidquid ad Aeschyli rem
scaenicam pertinet, diligentissime congesserit, accuratae scientiae
nullam facit fidem, quippe qui'ordine maxime perturbato diver-
sissima quaeque miscuerit. Accedit, quod ipsius vocabuli forma
iure offendimur. Quomodo enim pluralis numerus potest ferri,
cum constet eum, qui ante scaenam est, locum non esse nisi
unum? Sed in hunc tamen errorem facile poterant incurrere
parascaeniis inducti, quae quidem patet recte dici plurali numero.
Maxime vero re ipsa incitamur, ut reiciamus illud testimonium.
Quid enim? Quo tempore primum exstructa est scaena, ex qua
procederent histriones, nonne eodem etiam extitisse necesse est
locum ante scaenam situm, proscaenium? Quod cum ante
Aeschylum factum esse manifestum sit, non posse'hoc inventum
Aeschyli tribui sponte efficitur. Verumenimvero cum non liceat
omnino illud vocabulum delere‚‘legendum ego censeo παρασκή-
νια pro προσκήνια, quas voces nonnunquam commutatas esse
iam supra vidimus in Alciphronis1) loco, quo Meinekius pro
προσκηνίοις intellexerat scribendum csse παρασκηνίοις. Quid
autem sibi velit, quantumque valuerit, quod parascaenia dicitur
instituisse Aeschylus, non poterit esse obscurum, si in memoriam
revocaverimus per parascaenia illa ab utroque latere histrionibus
patuisse aditum in scaenam. Nempe ut ante Aeschylum unus
ille actor, qui omnes deinceps suscipiebat partes, ex sola illa quae
mox ductilis sacta est scaena progrediebatur in proscaenium, nar-
rans magis atque recitans, quae acta erant, quam ipse agens, ita
Aeschylus, postquam cum altero histrione coepit uti, tum scaenam
versilem (periactos) instituit, omninoque in dramaticam magis
formam redegit tragoedias, hoc effecit, ut, ab utroque latere
scaenae cum patefaceret aditus, histriones sive ex vicinia eius,
quae depicta erat, primariae scaenae, sive peregre advenire possent
videri. Qua re non potuit non augeri totius actionis varietas atque
veritas. — Num vero etiam aedificia illa, ad condendum histrionum
choreutarumque apparatum accommodata (quae Demosthenis tem-
pore parascaenia vocata esse demonstratum est) ad Aeschylum

¹) Alciph r. epp. 11. p. 230. Bergl. cf. p. XXII.

