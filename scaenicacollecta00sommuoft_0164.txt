—152—

propellantur. Exostram autem non re, sed nomine tantum ab eccy-
clemate differre cum Ο. Msillero sentio, ita quidem, ut alteram
significationem, qua est menianum (Balkon) non reiciendam, at
eam ad rem scaenicam non pertinere existimem. Poll. On. lv.
129. τὴν δὲ ἕξώστραν ταυτὸν τῷ ἐκκυκλήματι νομίζουσι. At-
que Aeschylum quidem illam machinam adhibuisse et poetae ipsius
auctoritas et scholiastarum testimonia satis affirmant. Sunt autem
tria exempla in eius tragoediis, primum in Agamemnone,
alterum in Choephoris, tertium in Eumenidibus. In
Agamemnone post caedem Agamemnonis, simulatque chorus
morientis eius in aedibus regiis lugubres eiulationes exaudivit,
cum haesitaret dubitans, quid faciendum esset, Clytaemnestra
apparet, ut ipsa dicit, eodem loco, quo percussit maritum
(v. 1352. (Clytaemn.)

Ἕστηκα δ’ ἔνθ’ ε”παισ’ ἐπ’ ἐξειργασμένοις.)

Agamemnonisque prope se monstrat cadaver
(v. 1377. . . . οὗτός ἐστιν Ἀγαμέμνων, ἐμὸς

Πόσις, νεκρὸς δὲ, τῆσδε δεξιᾶς χερὸς

Ἔργον δικαίας τέκτονος.)
facinus suum et confessura et defensura. Quod cum in interiore
domus parte patratum esse constet, non potuerunt illa alio modo
ostendi, nisi adhibito eccyclemate‚ cuius eum usum fuisse diximus,
ut quae intus essent acta, spectatorum oculis possent offerri.

Alterum eccyclematis exemplum Choephori suppeditant v.
967. (Orest.)

Ἴδεσθε χώρας τήν διπλῆν τυραννίδα

Πατροκτόνους τε δωμάτων πορθήτορας.
id quod schol. indicat his verbis:' Ἀνοίγεται ἡ σκηνή καὶ ἐπὶ
ἐκκυκλήματος ὁρᾶται τὰ σώματα· οἳ λέγει διπλῆν τυραννίδα.
Nam ut in Agamemnone Clytaemnestra monstrat Agamemnonem
post scaenam interfectum, sic Orestes in hac tragoedia prostratos
in interiore aedium parte Clytaemnestram et ·Aegisthum‚ quos
manifestum est paulo ante in regiam intrasse, Aegisthum, ut ad
hospitem, quem adesse nuntiaverant, Orestem se conferret, Cly-
taemnestram, ut Aegistho clamanti veniret auxilio.

In Eumenidibus denique ad v. 64 scholiasta haec habet:
οὗτοι προδώσω Ι ἐπιφανεὶς Ἀπόλλων συμβουλεύει ΙὈρέστῃ
καταλιπεῖν μὲν τό μαντεῖον, φυγεῖν δὲ εἷς Ἀθήνας. Καὶ

