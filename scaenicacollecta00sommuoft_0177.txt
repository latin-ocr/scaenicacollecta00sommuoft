DE HISTRIONIBUS.

Absoluta, quae de scaena orchestraque Aeschyli instituta erat,
quaestione, transimus iam ad alteram disputationis nostrae par-
tem, qua de iis explicare propositum est¹)‚ per quos actae sunt
fabulae, de histrionibus et choreutis.

DE NUMERO HISTRIONUW.

Ante Aeschylum unum inde a Thespidis temporibus fuisse
histrionem, qui cum choro eiusque principe sermones sereret,
supra est enarratum2). Exculta autem magis tragoediae forma
summaque rei paulatim a chori canticis traducta ad histrionum
sermones, (Aristot. poet. c. 4 ξ 16.Ἀῖσχύλος τὰ τοῦ χοροῦν
ἠλάττωσε καὶ τὸν λόγον πρωταγωνιστὴν παρεσκεύασε), duo
ab Aeschylo instituti sunt histriones ita, ut, cum antea chori
dux haberet primarias partes, unicus ille Thespidis actor secun:
darias, iam alteri, qui ab Aeschylo additus est, histrioni tributus
sit principatus, cui et chori dux et prior ille Thespidis histrio
inservirent3). Qui quidem histrio, cui in singulis fabulis princi-
pes partes demandabantur, nominatus est πρωταγωνιστὴς,

 

¹) Cf. P. Ι. p. 128.

²) Cf. pag. 122.

³) Brevis esse possum in hac re exponenda, quod plerasque omnes eius
difficultates egregie expedivit C. F. Herma nni disputatio de distributione

personarum iuter histriones in tragoediis graecis. Max-burgi 1840. p. 16 sqq.
Cf. Berliner Jahrbiicher fiir wissenschaftliehe Rritik. 1843. p. 387 sqq.

