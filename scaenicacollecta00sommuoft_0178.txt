—166—

alter δευτεραγωνιστής. Atque intra hos fines auctore
Aeschylo substitit histrionum numerus, quem in prioribus certe,
quae supersunt, fabulis nunquam eum excessisse mox videbimus.
Sed quod egregie incohavit Aeschylus, qui alterum illum actorem
quoniam in scaenam introduxit, ipsius dramatis recte habetur in-
ventor, id scientissime perfecit Sophocles, qui tertio demum
histrione adiuncto tragoediae formam iudicans perfici, tertio pri-
mus usus est actore, tritagon ista. Sophoclis auctoritatem se-
cutus est rursus Aeschylus ita, ut in extremis, quae ab eo doctae
sunt, fabulis et ipsis terni inveniantur actores. Hoc si statuimus,
quod ita esse doctissimi iam viderunt homines, sublata est simul,
quae apud veteres reperitur, sententiarum discrepantia. Nam
cum Aristoteles et Diogenes Laertius, idonei sane testes, Aeschy-
lum alterum, Sophoclem tertium instituisse actorem recte refe-
rant (Arist. poet. c. 4. ξ 13. καὶ τότε τῶν ὑποκριτῶν πλῆ-
θος ἐξ ἑνὸς εἰς δύο πρῶτος Αἰσχύλος ἤγαγε, τρεῖς δὲ καὶ
σκηνογραφίαν Σοφοκλῆς. Diogen. La ert ΠΙ. 56. ὕστερον
δὲ Θέσπις ενα ὑποκριτήν ἐξεῦρεν —— καὶ δεύτερον Αἵ·-
σχύλος, τὸν δὲ τρίτον Σοφοκλῆςῑ), alii contra ipsum Aeschylum
tertium quoque tradunt invenisse (Vita Aeschyli p. 159 ed.
Ritter τὸν δὲ τρίτον ὑποκριτην αὐτὸς ἐξεῦρεν, ὠς δὲ Δικαίαρ-
χος ὁ Μεσσηνιος, Σοφοκλῆς. Themistii orat. XXVI. p.
382. ed. Dindorf Θέσπις πρόλογόν τε καὶ ῥῆσιν ἐξεῦρεν, Λί-
,σχύλος δὲ τρίτον ὑποκριτὴν καὶ ὄκρίβαντας2). Facile enim fieri
poterat, ut si quis minus accurate in rei scaenicae historiam in-
quireret, hoc quoque inventum in Aeschylum celeberrimum illum
tot tantarumqne rerum auctorem conferret, praesertim quem et
ipsum in nonnullis tragoediis tribus actoribus usum esse vi-
deret ³). ⁵

Atque cum probe intellegeret Aeschylus, quo maiores fierent
actorum partes, eo plus in histrionum arte inesse momenti, anti-
quissimis temporibus ut ceteri poetae suae aetatis in suis ipse

 

¹) Cf. Suid. ν. Σοφοκλῆς· - οὗτος πρῶτος τρισὶν ἐχρήσατο ὑπο-
κριῒαῑς καὶ 'lq-i ἵρίΐαγωνίσῖῇ.

²) Cf. Cramer Anecdot. Paris. vol. 1. p. 19. De Aeschyli re
scaenica P. 1 p. 124. ,

³) De simili errore expositum est p. 142. sqq.

