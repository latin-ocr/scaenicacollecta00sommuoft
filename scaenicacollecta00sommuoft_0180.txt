—168—

λίαν γὰρ ὑπερβάλλοντα πίθηκον ὁ Μυνίσκος τὸν Καλλιπί-
δην ἐκάλει. Nam etiamsi iniuria ita vituperavit Callipidem, non
debuit omnino cum eo, qui clarissimus esset Sophoclis actor, se
comparare, nisi si ipse in scaena eminuissetl). Accedit, quod
non sibi (ἑαυτῷ) Myniscum adiunxisse narratur, sed Cleandro
(αὐτῷ). Neque vero, cum hi soli duo eius nominentur actores‚
non recte videmur censere, nunquam fere aliis Aeschylumfflri-
marum secundarumque partium usum esse histrionibus. Nam
cum necessarium esset, id quod sane difficillimum est, plures in
singulis fabulis singulos histriones suscipere partes, easque non
semel diversissimas, ita tantum ad aliquam perfectionem adduci
poterat histrionum artificium, ut iisdem semper uteretur poeta,
(dummodo illi ingenio satis valere viderentur), iisque magis ma-
gisque excolendis indefessam operam navaret. Postea vero, cum
probata iam esset et recepta nova illa, cuius Aeschylus auctor
fuit, tragoediae forma, atque florente poesi dramatica floreret
etiam histrionum ars, iam neque ipsis poetis opus erat actorum
vices explere, et actores sorte dati publice poetis tribuebantur.
Atque ad posterius hoc tempus referendus est ille locus, quo de
publica actorum distributione agitur Hesych., Suid., Phot.
ν. νεμήσεις ὑποκριτῶν· οἳ ποιηταὶ ἐλάμβανον τρεῖς ὐποκρι-
τοὶς κλήρῳ νεμηθέντας ὑποκρινομένους τὰ δράματα· ὧν ὅ
νικήσας εἷς τούπιὸν ἄκριτος παρελαμβάνετο· ἔστιν οὖν οἷον
διαιρέσεις· unde cognoscimus, examine rite superato singulos
actores, protagonistas, deuteragonistaS, tritagonistas sorte singulis
poetis esse distributos; eos vero histriones, qui in certaminibus
scaenicis sive protagonistae‚ sive deuteragonistae‚ sive tritagonistae
iam probati fuissent, sine examine postea in eorum, qui sorte
distribuendi essent, actorum numerum esse receptos2). Non
spectare autem hunc locum ad priores Aeschyli fabulas vel ex eo
intellegitur, quod tres nominantur histriones, posterioribus autem
aetatis annis num ne Aeschylus quidem potuerit effugere recens
illud inventurn, cum nulla eius rei exstent documenta, obscu-
rum est.

¹) Cf. Plutarch. de gloria Atheniensium. 6 p. 348. E. AF.
²) Rectissime ita interpretatus est C. Beer, iiber die Zflhl der Sellan-
spieler bei Aristophanes. Leipz. 1844. p. 7.

