-172-

censebimus, idque animum inducemus commisisse Aeschylum, qui
cum ipse actor in scaenam prodiret, quantum hoc valeret, non
poterat ignorare? Immo ut ad Promethei mores describendos
aptissimum est, quod in hac prima scaena, dum Vis et Robur
adsunt, silentem eum fecit Aeschylus, ita egregie eadem consul· ,
tum est actori, quippe cui eximiam attulerit summae in ipso in-
cessu prodendae artis. Et profecto Athenienses nonne gravatu-
ros fuisse consentaneum est, si pro Prometheo, deo audacissimo,
constantissimo, prima statim scaena conspexissent fragile aliquod
simulacrum machinae cuiusdam adiumento adductum hominisque
vel potius dei incessum misere mentientem? Ac ne quis solum
sensum quendam meum in hac re tractanda secutum me esse
opinetur, quo niti fere soleant, qui a natura aliquid abesse cen-
seant, unum hic iuvat attulisse locum, ex quo perspicue intelle-
gitur, incessum histrionis in gravioribus artis praesidiis esse ha·
bitum Plutarch. Demetr. c. 18. . . . καθάπερ τραγικῶν
ὑποκριτῶν ἅμα τῇ σκευῇ μεταβαλλόντων καὶ βάδισμα, καὶ
φωνήν, καὶ κατάκλισιν καὶ προσαγόρευσινῑ). Neque vero ma-
gis eandem ob causam cum iis possum sentire, si qui in hoc
prima scaena non eundem, qui postea, histrionem Promethei
partes egisse statuant, sed aliquem de eorum numero, qui muti
sunt (κενοὶ πρόσωπα). Nam etiamsi nihil loquitur Prometheus,
tamen non putandus est nihil agere, sed summa potius opus
erat actoris arte, ut solo corporis habitu, incessu, gestu talem
se monstraret, qualem eum per totam tragoediam poeta vo-
luisset.

Transimus ad eorum opinionem diiudicandam‚ qui cum pro—
pter tempus, quo hanc fabulam doctam esse fingunt, non possint
concedere, tres ad eam agendam datos esse actores, ad para-
choregematis auxilium confugiunt. De qua re priusquam
singillatim disputemus, pauca praemittenda sunt de ipsa para-
choregematum vi atque natura, de qua in diversissimas partes
abierunt viri docti. Est autem solus fere locus, quo quid sit
παραχορήγημα explicatur Polluc. Onomast. IV. 110. ὁπότε
μὲν ἀντὶ τετάρτου ὑποκριτοῦ δέοι τινὰ τῶν χορευτῶν εἶπεῖν

1) Cf. Lucian. Piscator c. 31. μήτε βαδίζων, μήτε φθεγγόμενος
ηῼωιχονι

