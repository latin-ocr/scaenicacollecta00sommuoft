-174-.

quae iis locis agerentur sive a choro a singulis choreutis, sive
ab actoribus. Est igitur παρασκήνιον, quidquid non
in ipso proscaenio, sed ‚in alterutro scaenae latere
recitatur, canitur, agitur. Hoc si verum est, ut sane vix
in dubitationem potest adduci, non iam mirabimur Pollucis in-
terpretationem. Recte enim Pollux, si quis choreuta quarti hi-
strionis partes ageret, παρασκήνιον hoc nominare potuit, dum-
modo ne is (omisit autem, quod gravissimum est) in scaena ipsa
vel loqueretur vel caneret, sed a latere scaenae. Neque minus
recte, ubi quartus quis histrio verba faceret, hoc parachoregema
appellare potuit, quoniam sumptus in eum impensi a chorego
nulla legis auctoritate flagitabantur‚ sed sponte suppeditabantur3
sed tamen ea re erravit, quod nimis artis finibus circumscripta
parachoregematis vi atque notione ad universum genus rettulit,
quod singularum est fabularum. Quae cum ita sint, non possum
equidem facere cum Godofreclo Hermanno, qui⁸ illo Pollucis loco,
quod plane inepta sint, quae tradat, transponenda esse iudicat
παρασκήνιον et παραχορήγημα, ita ut pro παρασκήνιον legatur
παραχορήγημα, pro παραχορήγημα legatur naqao‘mjmovl).
Sed redeundum est ad Aeschylum, quaerendumque, num in
¹Prometheo statuendum sit παραχορήγημα. Obstat primum id,
quod in parachoregematis illa interpretatione de eo tempore agitur,
quo iam tres publice instituti sunt actores, quartusque adhiben-
dus est praeter normam inde a Sophocle fixam. Sed tamen id
quidem levius videtur. Quemadmodum enim postea, cum tres
exstabant actores, extra ordinem quartus addebatur, ita antea,
cum bini publice dabantur, tertius propter fabulae necessitatem
addi poterat, quamquam veterum, quae quidem nunc nota sint
testimonia, tacent de eiusmodi parachoregematis genere. Verume-
nimvero multo magis res ipsa totiusque fabulae conformatio im-
pedire videtur, quominus hoc loco tertium illum, quo opus erat,
actorem παραχορήγημα fuisse concedamus. Sponte enim intel-
legitur, postquam lege certus quidam histrionum numerus con-
stitutus est, quorum et instituendorum et exornandorum sump-
tus facerent choregi, non debuisse migrare eam poetas, nisi gra-

 

¹) Jahrhiicher fiir Philologie und Piidagogik LIV. 1. p. 1848.

