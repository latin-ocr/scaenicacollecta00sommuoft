-178—

X. Cassandra (tacet), Clytaemnestra, Chorus
v. 1005—1038 ....... 2 (1 tacet).
XI. Cassandra et Chorus v, 1039—1303 . 1.
XII. Chorus3 Agamemno in aedibus regiis
v. 1304-44 ....... 1(inaedibusreg.)
XIII. Clytaemnestra et Chorus v. 1345—1558 1.
XIV. Clytaemnestra, Aegisthus, Chorus
v. 1559—1673 ....... 2.

Semel in hac tragoedia tres histriones una in scaena ver-
santur (V111. v. 757-828), quo ipso loco, quod duo loquuntur,
tertia Cassandra tacet, potest dubitari, num vere tres simul in
scaenam prodierint actores, an Cassandrae partes tum quidem
mutae personae (κωφὸν πρόσωπον), postea demum actori
fuerint tributae. Sed haec tamen posterior sententia non magis
videtur probanda, quam quae de simulacro illo Promethei partes
tuente lata est. Nam ut taceam, ne potuisse quidem facile duos
homines in eius vicibus explendis se excipere, quae semper in
scaena maneret simulac cum Agamemnone ingressa est, ea pro-
fecto gravissima est causa, quod ad tacentis Cassandrae personam
tenendam summo opus erat artifice. Nam cum eae sint Cassan-
drae in hac trilogia partes, ut quae futura sint ex peractis rebus
vaticinata omnium, quae per has tres tragoedias porriguntur, re—
rum seriem spectatoribus portendat, primo statim eius ingressu
actoris artificio significari necesse erat, quantum eius in tota fa-
bula futurum esset momentum. Tantum autem abest, ut mino-
ris sit artis, tacentis personae, praesertim si graviores sunt, partes
tueri, ut nihil magis sit difficile. Nam et vocis et vultus ope desti-
tuto id agendum erat histrioni, ut solius corporis habitu et dolo—
ris et sanctitatis pleno omnium oculos in se converteret. Qua—
propter equidem haud dubito, quin unus ab initio usque ad finem
Cassandrae personam habuerit. Quod si ita est, in hac prima
trilogiae parte Aeschylus trihus usus est actoribus.

Venimus ad Choephoros, in quibus haec est dispositio:

Actorum numerus.
1. Orestes et Pylades (tacet) v. 1--21 . 2 (1 tacet).
Π. Chorus, Orestes et Pylades paululum
recedunt ita, ut adsint tamen in
scaena v. 22--81 . . , . . 2 (tacent). ⁴

