 

—181-

quanta saevitia! Quis unquam sibi persuadebit, haec verba tot
tamque diversis sensibus ”plena sine ulla respiratione, sine ulla
haesitatione, uno tenore esse pronunciata? Aut omni artificio
aetatis illius histriones caruisse putandi sunt, aut hanc oppor-
tunitatem Clytaemnestrae actorem non praetermissurum fuisse opi-
nor, quominus singula deinceps ita exprimeret, ut haec omnia,
-quibus vix quidquam ad Clytaemnestrae mores depingendos est
aptius, spectatoribus patefierent. Videte modo, quomodo singula
se excipiant. Servus cum Aegisthi necem nuntiaturus diu fru-
stra Clytaemnestram ex regia evocasset, prodit tandem regina
rogatura, quae tantorum clamorum sit causa. Tum ille re-
spondens ’

’ τὸν ζῶντα καίνειν τοὺς τεθνηκότας λέγω
discedit. Quod cum audivisset Clytaemnestra primum dolore
correpta

οἳ ἐγώ
exclamat3 dein ex verbis eius quamvis obscurissimis, quid factum
sit, divinans ·

ξυνῆκα τοῦπος ἐξ αἰνιγμάτων
iam poenae certitudine ac praesentia stupefacta:

δόλοις ὄλούμεθ’, ὥσπερ οὖν ἐκτείναμεν
tandem aliquando horrore perculsa corruit anime, quae nunquam
trepidaverat, et quasi ferrea aliquantisper haeret sceleris consci-
entia oppressa. Tacet, tacentque cum ipsa, credo, perterrefacti
spectatorum animi. Tum vero quasi experrecta et ad constan-
tiam denuo recipiens animum saevissima mulier, mortem defen-
sura securim postulat,

Δοίη τις ἀνδροκμῆτα πέλεκυν (ὃς τάχος·
ut aut victoriam reportet, aut et ipsa victa cadat. Haec si recte
aguntur ita, ut diversissimae illae animi perturbationes, ut doloris,
horroris, saevitiae indicia per intervalla deinceps appareant, vix
tempus defuturum esse puto, quo is, qui servus fuerat, Pyladis
vestimenta induat.

Attamen est profecto παραχορήγημα in Eumenidibus‚
sicuti recte testatur Schol. eod. Medic. ν. 542 ed. Franz (v.
555 ed. Wellauer). ἔν περιχωρήματι (quod corruptum est ex
παραχορηγήματι) αὐτῷ’ εἶσιν οἳ Ἀρεοπαγῖται μηδαμοῦ διαλε-
γόμενοι. Quae eadem verba egregie confirmant eam, quam dc

