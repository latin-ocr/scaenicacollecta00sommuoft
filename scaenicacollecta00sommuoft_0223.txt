 

-211-2-

hominum mores imitantes ab agendo, in quo artis cardo versatur,
appellati sunt actores. ,

lam vero ut actionem Cicero recte comparat cum eloquentia
eamque corporis vocat eloquentiam¹)‚ sic actionis illa tria , quae
diximus, genera cum eloquentiae tribus illis generibus2) non inepte
possunt conferri, cum tenui dicendi genere epica actio, quae so-
lum doceat quid sit illud, quod agatur, cum medio melica, quae
efl‘mgenda sensorum varietate et veritate delectet, dramatica, maxime
tragica, cum grandi, quae non solum doceat et delectet, sed etiam
flectat spectantium animos et in suas partes abripiat. Atque quemad-
modum non potest delectare is orator, qui non idem clare et
perspicue doceat, non potest flectere animos hominum, qui non
et probare suam rem possit et oblectatione sibi conciliare audi—
enteS, sic histrio in tragoedia comoediave non potest valere actione,
nisi si et epicae et lyricae actionis, quibus tamquam superstructa
est ipsius ars, sit peritissimus, et quid commune sit omnium, quid
proprium singularum, accuratissime habeat perspectum.

Quae cum ita sint, priusquam de dramatica actione, sive de
histrionum arte exponamuS, epicae lyricaeque actionis tanquam
lineamenta describere opus est. Quod ne nimis religiose putideve
facere videamur, hoc probe tenendum-est, longe in hac re vete-
. rum iudicia a nostrorum hominum sententiis discrepare. Nam
veteres quidem, Graeci potissimum, in nulla arte sine doctrina
quidquam profici rati, quamquam Aristoteles 3) in histrionibus recte
statuit plus valere naturam quam doctrinam, tamen ne hanc qui-
dem leviorem artem voluerunt carere disciplina, scd summo opere
elaboraverunt, ut naturam doctrina regerent, emendarent, susten—
tarent. Nostri homines in hac una arte soli genio, credo, indul-
gendum esse opinati eo iam deduxerunt rem, ut nulla hodie ex-
,stet histrionum ars utque, licet singuli in singulis fabulis magis
minus inveniantur idonei ad tuendas quas susceperunt partes, tota
quaedam fabula nunquam fere talis in scaena conspiciatur, qualem
eam poeta et animo concepit et cogitatione informavit. Quo
factum est, ut apud nos quidem theatra iam nil sint„ nisi levis-

¹) Cic. Orator c. 17 ξ 55.
²) Cic. Orator c. 4 ξ 20.

³) Aristot. Rhetor. lli. 1. καὶ ἔστι φύσεως τὸ ὑποκριτικὸν εἶναι
καὶ ἁτεχνότερον.

14*

