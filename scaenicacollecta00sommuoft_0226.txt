—214—

καὶ διᾴδοντα, ὅπερ ἐποίει Μνασίθεος ὁὈπούντιος testatur,
quo loco vix dubium esse potest, quin de gestuum signis non de
vocis quadam significatione agatur.

Est igitur praecipua rhapsodorum laus in ea modestia posita,
quae nihil antiquius haheat, nisi ut quae recitaturi sunt carmina
probe intellegant probeque intellecta nude, recte, perspicue pro-
nuntient nihilque caveant diligentius, nisi 116 unquam rhapsodum
potius quam poetae carmen audire videamur. Itaque satis est
rhapsodo praeter ipsam carminum, quae recitat, intellegentiams
summam operam dare vocis conformationi, addito modico
'quodam gestuum adiumento, quibus non tam imitetur res,
quam indicet ea, quae cerni ab auditoribus ad recte intellegenda
carmina maxime videatur necessarium.

DE ACTIONE MELICA SIVE DE CHOREUTARUM ACTIONE.

Actionis melicae et epicae communis est vocis conformatio,
eo tamen discrimine, quod choreutarum vox musica accedente,
cuius prope nullae in epico carmine sunt partes, non solum ver·-
suum· numeris, sed etiam modorum varietate temperatur, ita ut
minus ab ipsorum iudicio suspensa sit modulatio. Quamobrem
si canendi facultatem excipias haud exiguam illam quidem, minus
fere est 111 clioricis carminibus pronuntiandi artificium quam rha-
psodorum. Latius vero multo apud choreutas ea patet actionis
pars, quae motu conti-netur. Nam quoniam in choricis carmi-
nibus non solum enarrantur quae facta sunt, sed quid de iis
chorus ipse sentiat exprimitur, ad hos innumeros animi motus
interpretandos maiorem accedere necesse erat actionis vim ac
pondus. Atque cum oculi ad credendum magis sint idonei quam
aures⁷ cumque corporis membra promptissima sint ad quasvis animi
perturbationes vel sponte exprimendas, praeter musicam addita est
saltatio1).

Qua re ne offendamur, cum apud nostros homines saltare
nihil fere sit aliud, quam ad certos quosdam numeros incedere

¹) Serv. ad Vergil. Ecl. V. 73. Cantas ad animum, saltatio ad mobi-
litatem pcrtz'nel corporis.

