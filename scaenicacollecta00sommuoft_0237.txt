,- >. 2¹2²> ’ “

-225 —-

Α ρῐοίιέιὶᾱοηιιῑῙ). Quod quantum ad tragoediam et intellegen-
dam et agendam valuerit neminem potest fugere. Est enim om-
nium earum rerum, quae actori necessariae sunt, ut aedificiorum
memoria quasi fundamentum, neque unquam alienam naturam,
id quod histrionis esse vidimus, poterit prae se ferre nisi qui
prorsus eam suam fecerit. Utique multarum causarum, quibus
effectum est, ut hodie histrionum ars in dies magis pessumdetur
haud mediocris est ea, quod iam nemo fere unus omnium histrio·
num quae agenda sunt memoria tenet, sed plerique dubitantes
saepe, saepe haesitantes, auribus animisque non tam in rem ipsam
conversis quam in monitoris speluncam defixis ab eius ore sin-
gula verba tanquam aucupantur. Num vero in eodem aedificio
examina illa histrionum instituta fuerint, de quibus expositum est
in altera huius commentationis parte ²), parum liquet. Neque
magis exploratum est, num eo loco etiam choreutarum factae
exercitationes fuerintque ibi, quae Pollux nominat IX. 41. choro-
rum διδασκαλεῖα (ἐκάλουν δὲ τὸ διδασκαλεῖον καὶ χορόν,
ὁπότε καὶ τὸν διδάσκαλον χορηγὸν καὶ τὸ διδάσκειν χορη-
νεῖν).

Posteaquam autem magis iam exculta est histrionum ars
semper novae docebantur fabulae, sed Aeschyli, Sophoclis, Euri-
pidis tragoediae iterum iterumque in scaenam revocabantur,
etiam privatim antea histriones consentaneum est sua studia se-
cisse et cum de fabularum argumento nexuque tum de persona-
rum, quas agerent, moribus meditatos esse, denique quibus sua
cuiusque indoles maxime apta videretur, eas potissimum sibi ele-
gisse partes. ’ Veluti Theodorum et Aristodemum, Demosthenis

1) Contra pugnare videtur Plutarch. praecept. gerendae reipublicae
c. 17. T. ll. p. 993. ed. Paris. ἀλλὰ μιμεῖσθαι δεῖ (loquitur de iis qui prae·
sunt reipublicae) τοὺς ὑποκριτὰς, πάθος μὲν ἴδιον καὶ ἦθος καὶ ἀξίωμα
τῷ ἀγῶνι προστιθέντας, τοῦ δὲ ὑποβολέως ἀκούοντας καὶ μὴ παρεκβαίνοντας
τοὺς ῥυθμοὺς καὶ τὰ μίτρα τῆς διδομένης ἐξουσίας ὑπὸ τῶν κρατούντων,
ubi ὑποβυλεῖς existimarunt esse illos monitores, quos Festus dicit in scaena
monere histriones (Soufsleurs). At non de verbis agitur, quae quis praeit.
sed de musica tibicinis videlicet qua et histrionum et choreutarum cantus
temperatur (Cf. Philon. de vita Mos. 11. p. 659. Francos. 1691. ὥσπερ
ὑποβολέως ἅρράιως ἕνηχοῦντος), ne in animi perturbationibus exprimendis
fines transgrediantur. Cf. Cicero de Oratore. ΙΙΙ. 60. ξ 225.

²) Cf. De Aeschyli re scaenica. Pars ll. p. 163.

J. Sommcrbrodt. Scaenicn. 15

